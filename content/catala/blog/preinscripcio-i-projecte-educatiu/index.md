---
title: "Preinscripcio I projecte educatiu"
meta_title: "Preinscripcio I projecte educatiu"
description: "Article de Rocio Luna sobre els projectes educations de les escoles de Sant Cugat,
              i com contrasten amb la realitat alhora de parlar d'Israel i Palestina"
date: 2024-02-28T10:41:33+01:00
image: "images/unwra_school_khan_yunis.webp"
image_title: "Palestins fugint dels bombardejos d'Israeli es refugien en una escola de l'UNRWA a Khan Yunis, Gaza, el 14 d'octubre de 2023.
(Foto: Doaa Albaz/Anadolu via Getty Images)"
categories: ["Escoles"]
author: "Rocio Luna"
tags: ["Censura", "Sant Cugat"]
draft: false
summary: "... decep una mica que ni tan sols una direcció hagi protestat davant de la carta de la
          regidora d'Educació imposant una forma de treballar l'actualitat en la qual destaca el
          genocidi que s'està perpetrant a Gaza...<br><br>

          ...No esperava de la comunitat educativa un grau de docilitat tan gran davant dels
          poderosos i en relació amb una brutal massacre."
---

*(article originamlment publicat a [Cugat Media](https://www.cugat.cat/diari/opinio/166337/preinscripcio-escolar-i-projecte-educatiu) el 18 de febrer de 2024)*

El següent sis de març comença el període de preinscripció escolar i a moltes famílies santcugatenques els tocarà decidir sobre l'educació dels seus infants pels anys que han de venir. Conscients que moltes de les coses que viuran durant aquest període poden marcar el seu futur, és lògic que aquesta decisió preocupi. Per sort la guia educativa ens pot ajudar a saber quins ideals persegueix cada centre.

Per exemple, tenim escoles que volen "fomentar la col·laboració amb les famílies" i es consideren centres "amb una marcada consciència social" i altres creuen necessari que el procés d'ensenyament es faci, entre d'altres, a partir de la "interacció dels infants amb l'entorn social i natural". També n'hi ha que es comprometen a fer del seu alumnat "persones crítiques i compromeses" o que es basen en la "participació, la reflexió, el diàleg i el sentit crític". Escoles que fomenten "l'esperit crític davant dels reptes que planteja la societat actual", que volen integrar "situacions pròpies del seu context i del món actual". Alguns centres tenen com a objectiu el "formar persones autònomes, creatives i amb sentit crític" i fins i tot entenen l'escola com 'una comunitat educativa, on infants, mestres i famílies es conjuguen'.

> ...decep una mica que ni tan sols una direcció hagi protestat davant de la carta de la regidora d'Educació imposant una forma de treballar l'actualitat en la qual destaca el genocidi que s'està perpetrant a Gaza

Llegint aquestes descripcions, decep una mica que ni tan sols una direcció hagi protestat davant de la carta de la regidora d'Educació imposant una forma de treballar l'actualitat en la qual destaca el genocidi que s'està perpetrant a Gaza. Ni tan sols una denúncia pel que és una ingerència manifesta per part seva, perquè no en té les competències. No esperava de la comunitat educativa un grau de docilitat tan gran davant dels poderosos i en relació amb una brutal massacre. Ningú ha estat capaç d'articular amb assertivitat: "no es maten infants, sota cap circumstància". Cap docent ni AFA ha fet una reflexió pública de per què "Sant Cugat està amb Ucraïna", però "en una guerra no hi ha bons ni dolents", amb esperit crític. Ningú pot assenyalar l'evidència de què rebutjar l'assassinat de més de 12.000 infants no té cap relació amb l'antisemitisme? Si més no, sembla un estrany exemple a donar als nostres infants que, cal recordar, no són aliens al que succeeix al món ni a la reacció dels adults del seu voltant davant les injustícies.

Les famílies volem, i els infants necessiten una comunitat compromesa amb la lluita pels drets humans, com demostra la convocatòria de la concentració pel dia disset de febrer, una resposta valenta per intentar defensar una societat de la qual valgui la pena aprendre.
